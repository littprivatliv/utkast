---
layout: post
title: "Rettigheter"
excerpt: ""
---

https://foreninger.uio.no/jussbuss/ Jussbuss er et rettshjelpstiltak som drives
av jusstudenter

https://foreninger.uio.no/jussbuss/Ressurser/brosjyrer/Fangehåndboka

https://www.ung.no/lovogrett/3054_Slik_foregår_en_rettssak.html

https://no.wikipedia.org/wiki/Norsk_straffeprosess#Gangen_i_en_straffesak

> # [Hva skjer i en straffesak?](http://barneombudet.no/dine-rettigheter/til-a-bli-rettferdig-behandlet/hva-skjer-i-en-rettssak/)
> 
> **Her får du vite hva som kan skje hvis du bryter loven**
> 
> For at det skal bli lettere å forklare tar vi for oss et eksempel:
> 
> Ola er 16 år. Han har stjålet et dyrt stereoanlegg fra ungdomsklubben.
> 
> **Politiet**
> 
> I vårt eksempel drar klubblederen til politistasjonen og anmelder tyveriet av
> stereoanlegget. Det betyr at han melder fra til politiet hva som har skjedd
> og ber om at de tar saken videre.
> 
> Når politiet har fått en anmeldelse, må de bestemme seg for hva de vil gjøre
> videre med saken.
> 
> Enten etterforsker de saken for å finne ut mer av hva som har skjedd og hvem
> som har stjålet stereoanlegget. Ellers vil de henlegge saken. Det betyr at de
> bestemmer seg for å ikke jobbe videre med saken.  Da skjer det ikke noe mer.
> 
> **Etterforskning**
> 
> Hvis politiet bestemmer seg for å etterforske saken må de undersøke nærmere
> hva som kan ha skjedd.
> 
> I eksemplet vi bruker snakker politiet med klubblederen og andre som kan vite
> noe om saken. Den som ble utsatt for noe kriminelt, kalles fornærmet, mens de
> som bare vet noe eller har sett noe, kalles vitner.

**Fornærmet:**

> Begrepet [fornærmet] brukes også i en noe snevrere forstand når det gjelder
> hvem som har partsinteresse i forhold til å kunne begjære påtale og be om
> oppnevning av bistandsadvokat, der man gjerne omtaler den personlig
> fornærmede i de straffebud som er satt til å beskytte private interesser.
>
> Fornærmede i straffesaker er tillagt en rekke rettigheter gjennom
> straffeprosessloven. De har rett til å være til stede under alle rettsmøter
> som avholdes under etterforskningen og hovedforhandlingen, også rettsmøter
> som holdes for lukkede dører. De har krav på å bli holdt orientert om
> etterforskningens fremdrift fra politiet, samt dokumentinnsyn i
> etterforskningsmaterialet.

Fra: «Fornærmede». (2016, 5. januar). I Store norske leksikon. Hentet 25. juni
2017 fra <https://snl.no/forn%C3%A6rmede>:

Se også: politi.no: [Dine rettigheter som
fornærmet/pårørende](https://www.politi.no/rad_fra_politiet/rettigheter/fornarmet_parorende/)

**Vitne**

> Vitne, person som avgir forklaring for en domstol uten å være part i saken.
> […]
>
> For plikten til å gi vitneforklaring (vitneprov) gjelder visse begrensninger.
> Et vitne kan f.eks. nekte å svare på et spørsmål når det kan forutsettes at
> svaret vil utsette vitnet eller noen av vitnets nærmeste for straff eller tap
> av borgerlig aktelse. I visse tilfeller kan et vitne være utelukket fra å
> forklare seg, f.eks. når det gjelder spørsmål som vitnet ikke kan svare på
> uten å krenke taushetsplikt.
> 
> […]
> 
> I straffesaker brukes betegnelsen vitne også om person som uten å være
> mistenkt/siktet forklarer seg for politiet. Politiet kan som hovedregel ikke
> pålegge noen å forklare seg for politiet. Unntak gjelder for offentlige
> tjenestemenn når forklaring kan skje uten å krenke deres taushetsplikt.
> Forklaringen skal skrives ned og undertegnes av vitnet. […]

Fra: Keiserud, Erik. (2009, 3. november). Vitne: jus. I Store norske leksikon.
Hentet 25. juni 2017 fra <https://snl.no/vitne_-_jus>:

**Avhør**

> Avhør, politiets og rettens avhør av mistenkte/siktede og vitner under
> etterforskningen i en straffesak.
> 
> En som er pågrepet eller fengslet, må finne seg i at politiet avhører ham,
> men han har ingen plikt til å avgi forklaring. Vitner har som hovedregel ikke
> plikt til å forklare seg overfor politiet. […] Etter en lovendring i 2002 har
> mistenkte og et vitne plikt til å møte for politiet for å avklare om han
> eller hun er villig til å forklare seg for politiet selv om mistenkte og
> vitnet ikke kan pålegges å forklare seg.
>
> Dersom et vitne skulle nekte å avgi politiforklaring, må det i tilfelle
> fremstilles for tingretten, hvor det har forklaringsplikt, såkalt rettslig
> avhør. Unntak fra vitneplikten gjelder bl.a. hvor vitnet står i et nært
> slektskapsforhold til siktede eller tilhører en yrkesgruppe som har
> taushetsplikt om betrodde forhold. Den som er siktet i saken, har ikke plikt
> til å forklare seg overfor retten. Han kan heller ikke straffes dersom han
> gir en usann forklaring om det forhold han er siktet for. Disse reglene
> gjelder tilsvarende når et vitne forklarer seg under hovedforhandlingen i en
> straffesak. […]

Fra: «Avhør». (2009, 14. februar). I Store norske leksikon. Hentet 25. juni
2017 fra <https://snl.no/avh%C3%B8r>:

Se også:

* [Guide til AVHØR hos
politiet](http://www.advokattips.no/den-ultimate-guide-til-avhor-hos-politiet/)
hos FRAM Advokat
* [jusinfo.no: [rettslige avhør hos
politiet](http://jusinfo.no/index.php?site=default/721/1930/1939/1942)


> Politiet vil også dra til klubblokalet for å se om de kan finne noen spor som
> kan røpe hva som har skjedd.
> 
> Etter å ha snakket med vitner og undersøkt klubben, tror politiet at det er
> Ola som har stjålet anlegget.
> 
> Politiet vil da hente Ola og ta ham med til politistasjonen for å bli avhørt.
> Det heter å pågripe. Ola er da siktet i saken. Det betyr at politiet er
> nesten sikre på at det er Ola som har stjålet anlegget.

**Pågripelse og status som mistenkt eller siktet**

> Pågripelse, betegnelse på en straffeprosessuell frihetsberøvelse som kan
> foretas av politiet overfor en person som med skjellig grunn mistenkes for en
> eller flere straffbare handlinger som kan medføre høyere straff enn fengsel i
> seks måneder.

Fra: Keiserud, Erik. (2012, 14. august). Pågripelse. I Store norske leksikon.
Hentet 25. juni 2017 fra <https://snl.no/p%C3%A5gripelse>.

> Mistenkt, den som med en viss grad av sannsynlighet kan antas være den som
> har begått en forbrytelse som er gjenstand for etterforskning.
>
> Den som er mistenkt i en straffesak er i straffeprosessloven og
> påtaleinstruksen gitt enkelte rettigheter, bl.a. rett til å la seg bistå av
> forsvarer og som utgangspunkt rett til å få se dokumentene i saken, dog uten
> at det er angitt nærmere når en person har en slik status. Den som er siktet,
> vil alltid måtte ansees som mistenkt.
>
> Det byr på større problemer å trekke opp den «nedre» grensen. Er det usikkert
> om det er begått en straffbar handling, men klart hvem som i tilfelle er
> gjerningsmannen (såkalt ensidig mistanke), vil vedkommende måtte ansees som
> mistenkt når etterforskning igangsettes. Ved såkalt dobbeltsidig mistanke,
> hvor enten person A eller person B har begått noe straffbart, vil begge i
> praksis bli ansett som mistenkt dersom politiet foretar nærmere undersøkelser
> i saken. Dersom det er usikkert om det er begått en straffbar handling eller
> hvem som i tilfelle er den skyldige (såkalt ubestemt mistanke), vil det bero
> på en konkret vurdering om vedkommendes stilling er slik at han er spesielt
> utpekt, f.eks. på grunnlag av anmeldelse eller andre opplysninger i saken.
> Det er ikke nok at det er en mulighet for å rette mistanke mot vedkommende.
> Avgjørende vil være om etterforskningen kan sies å være rettet mot
> vedkommende.
>
> I forbindelse med avhør må politiet gjøre det klart hvilken status
> vedkommende har (mistenkt/siktet eller vitne), ettersom det gjelder ulike
> regler for avhøret avhengig av vedkommendes status.
>
> Den som er mistenkt har i utgangspunktet en forklaringsplikt som vitne så
> lenge vedkommende ikke regnes som siktet. Vedkommende plikter ikke å forklare
> seg om forhold som kan påføre straffeansvar eller tap av borgerlig aktelse. I
> Norge har imidlertid ingen forklaringsplikt for politiet, og man kan forlange
> seg avhørt ved rettslig avhør. Dersom påtalemyndigheten begjærer rettslig
> avhør av en mistenkt person vil vedkommende automatisk få status som siktet,
> og ikke lenger ha forklaringsplikt overhodet, jfr [strpl §
> 90](https://lovdata.no/lov/1981-05-22-25/§90).

Fra: Keiserud, Erik. (2012, 19. juli). Mistenkt. I Store norske leksikon.
Hentet 25. juni 2017 fra <https://snl.no/mistenkt>:

> Siktelse, en formell anklage om straffbart forhold, fremsatt av
> påtalemyndigheten mot en mistenkt person. En siktelse utferdiges under en
> etterforskning og forutsetter at påtalemyndigheten mener det er <a
> class="crossref" href="https://snl.no/skjellig_grunn_til_mistanke">skjellig
> grunn til mistanke</a> om at et lovbrudd er begått. Det betyr at det er mer
> enn 50% sannsynlighet for straffeskyld. En siktelse opphører enten ved at
> saken henlegges, eller ved utferdigelse av <a class="crossref"
> href="https://snl.no/tiltalebeslutning">tiltalebeslutning</a> etter at
> etterforskningen er avsluttet og påtalemyndigheten er overbevist om at den
> siktede er straffeskyldig og at de mener de kan føre fullgode bevis for
> dette.
>
> Dersom politiet bruker <a class="crossref"
> href="https://snl.no/tvangsmidler/jus">tvangsmidler</a> mot en person, vil
> vedkommede også få formell status som siktet.

Fra: Elden, John Christian. (2015, 15. desember). Siktelse. I Store norske
leksikon. Hentet 25. juni 2017 fra <https://snl.no/siktelse>:

Se også:

* <https://www.domstol.no/no/Straffesak/Aktorene-i-retten/Tiltalt-eller-siktet/>.
Politiet og retten kan bruke det mot en dersom en velger å ikke forklare seg,
jf. ([straffeprosessloven § 93](https://lovdata.no/lov/1981-05-22-25/§93))
* politi.no: [Rettigheter som pågrepet og
innbrakt](https://www.politi.no/rad_fra_politiet/rettigheter/pagrepet/)
* ung.no: [rettigheter som
pågrepet](https://www.ung.no/kriminalitet/281_Rettigheter_som_pågrepet.html)

> **Ulike reaksjoner**
> 
> Hva politiet gjør nå, kommer an på om Ola innrømmer å ha stjålet anlegget
> eller ikke.
> 
> Hvis Ola innrømmer å ha stjålet anlegget:
> 
> -   Politiet kan sende saken til [mekling i
>     konfliktrådet](http://barneombudet.no/dine-rettigheter/til-a-bli-rettferdig-behandlet/hva-er-konfliktradet/
>     "Hva er mekling i konfliktrådet") i stedet for at saken går til
>     [domstolen](http://barneombudet.no/dine-rettigheter/de-vanskelige-ordene/#Domstol).
> -   Politiet kan skrive ut et forelegg, altså en bot. Da må Ola skrive under
>     på at han har gjort lovbruddet og betale.
> -   Politiet kan la være å gå til domstolen med saken hvis Ola går med på å
>     følges opp i
>     [oppfølgingsteam](http://barneombudet.no/dine-rettigheter/til-a-bli-rettferdig-behandlet/hva-slags-straff-kan-jeg-fa/
>     "Hva slags straff kan jeg få?"). Det kan de for eksempel gjøre hvis Ola
>     har gjort flere lovbrudd og
>     har en del problemer.
> 
> Hvis Ola <u>ikke</u> innrømmer å ha stjålet anlegget, men politiet er helt
> sikker på at det er han som har gjort det, kan de ta ut tiltale. Da sender de
> saken til domstolen for at den skal avgjøres av dommeren.

**Tiltalebeslutning**

> Tiltalebeslutning, påtale, anklage om utførelse av en straffbar handling,
> innbringelse av en straffesak for domstolene til rettslig forfølgning.
>
> Når en straffesak er tilstrekkelig forberedt gjennom etterforskning, skal <a
> class="crossref"
> href="http://snl.no/p%C3%A5talemyndigheten">påtalemyndigheten</a> uten
> opphold fatte beslutning om tiltale skal reises eller forelegg utferdiges.
> Spørsmålet om å reise tiltale avgjøres som hovedregel av <a class="crossref"
> href="http://snl.no/statsadvokat">statsadvokaten</a> når det gjelder
> alvorlige lovbrudd og av politiet når det gjelder alle lovbrudd med
> strafferamme under ett år, og en rekke vanlige lovbrudd med strafferamme
> under 6 år. Avgjørelsen treffes i visse tilfeller av <a class="crossref"
> href="http://snl.no/riksadvokat">riksadvokaten</a>, f.eks. når saken angår
> lovbrudd som kan straffes med fengsel i 21 år eller når saken har særlig stor
> allmenn interesse. Tiltale for straffbare handlinger som er foretatt i
> tjenesten av embetsmenn eller andre tjenestemenn tilsatt av Kongen, besluttes
> av <a class="crossref" href="http://snl.no/Kongen_i_statsr%C3%A5d">Kongen i
> statsråd</a>.
>
> Tiltalebeslutning skal bare tas ut når påtalemyndigheten både er overbevist
> om den siktedes straffeskyld og om at den vil greie å føre fullgode lovlige
> bevis for dette i retten. I motsatt fall skal saken <a
> href="http://snl.no/henleggelse">henlegges.</a> [SNL,
> [«Tiltalebeslutning»](https://snl.no/tiltalebeslutning "«Tiltalebeslutning».
> (2015, 15. desember). I Store norske leksikon. Hentet 25. juni 2017.")


> **Hva skjer i domstolen?**
> 
> Saken kommer til en domstol som heter
> [tingretten](http://barneombudet.no/dine-rettigheter/de-vanskelige-ordene/#Tingretten).
> Da heter saken en rettssak.
> 
> I tingretten møter Ola:
> 
> -   en dommer. Dommeren er jurist.
> -   to meddommer. Meddommerene er to vanlige folk som er trukket ut til å
>     være med på rettssaken.
> 
> Når saken skal om for domstolen, får Ola en forsvarer. Forsvareren er en
> advokat som skal hjelpe Ola under rettssaken.
> 
> Politiet har også en advokat som vil fortelle domstolen hvorfor politiet
> mener at Ola er skyldig. Politiets advokat kalles aktor.
> 
> Ola vil få mulighet til å fortelle dommerne sin versjon av det som har
> skjedd. Både forsvareren og aktor vil kunne be andre personer som vet noe om
> saken om å komme og vitne, det vil si at de forteller det de vet om saken.
> 
> Til slutt er det opp til dommeren og meddommerne å bestemme om det er nok
> beviser til å si at Ola er skyldig.
> 
> Det kan domstolen bare si, hvis de mener at det er helt sikkert at Ola har
> stjålet anlegget.
> 
> Domstolen skal også bestemme hvilken straff Ola eventuelt skal få. Du kan
> lese mer om de ulike formene for straff
> [her.](http://barneombudet.no/dine-rettigheter/til-a-bli-rettferdig-behandlet/hva-slags-straff-kan-jeg-fa/
> "Hva slags straff kan jeg få?")

> En forsvarer - eller forsvarsadvokat - er den person som bistår en siktet
> eller tiltalt under straffeforfølgningen. Det er et hovedprinsipp i vår <a
> href="http://snl.no/straffeprosess" class="crossref">straffeprosess</a>at den
> anklagede har rett til å la seg bistå av en forsvarer på ethvert trinn av
> saken fra politiet har besluttet å innlede en etterforskning. […]
> 
> [Straffeprosessloven av 22. mai 1981 kap.
> 9](https://lovdata.no/dokument/NL/lov/1981-05-22-25/KAPITTEL_2-5) gir regler
> om når siktede har rett til å få oppnevnt forsvarer på det offentliges
> bekostning, offentlig forsvarer.
> 
> På etterforskningsstadiet har en siktet som begjæres fengslet rett til
> offentlig forsvarer i det rettsmøtet som holdes for avgjørelse av
> fengslingsspørsmålet. Blir siktede fengslet, skal han ha offentlig forsvarer
> så lenge han er undergitt varetektsfengsling. For øvrig har siktede på dette
> stadiet bare rett til offentlig forsvarer når retten finner at «særlige
> grunner» taler for det.
> 
> Under <a href="https://snl.no/hovedforhandling">hovedforhandlingen</a> skal
> siktede som hovedregel ha offentlig forsvarer. I de tilfellene han har krav
> på offentlig forsvarer, skal han også ha det i forbindelse med eventuelle
> bevisopptak forut for hovedforhandlingen. Blir saken behandlet i <a
> href="http://snl.no/tingrett" class="crossref">tingretten</a>, gjelder
> enkelte unntak fra siktedes rett til offentlig forsvarer. Siktede har bl.a.
> ikke krav på offentlig forsvarer dersom saken blir fremmet på grunnlag av et
> forelegg som han ikke har vedtatt, eller dersom saken kun gjelder
> promillekjøring eller inndragning. [*SNL*, [«Forsvarer:
> forsvarsadvokat»](https://snl.no/forsvarer_-_forsvarsadvokat "Fra: Keiserud,
> Erik. (2012, 19. juli). Forsvarer: forsvarsadvokat. I Store norske leksikon.
> Hentet 26. juni 2017.")]

# Mer


straffeprosessloven §230: Politiet kan ikke pålegge noen å forklare seg

MISTENKT.NO En side for deg som politiet mistenker for å være kriminell.

jusinfo.no har mye info

Krag, Erik & Elden, John Christian. (2015, 31. desember). Påtalemyndigheten. I
Store norske leksikon. Hentet 25. juni 2017 fra
<https://snl.no/p%C3%A5talemyndigheten>.

«Rett: domstol». (2012, 22. oktober). I Store norske leksikon. Hentet 25. juni
2017 fra <https://snl.no/rett_-_domstol>: «I juridisk forstand blir 'retten'
ofte brukt i betydningen 'domstolen'.»

Aasland, Gunnar. (2010, 2. februar). Sivilprosess. I Store norske leksikon.
Hentet 25. juni 2017 fra <https://snl.no/sivilprosess>.

Keiserud, Erik. (2013, 21. juni). Straffeprosess. I Store norske leksikon.
Hentet 25. juni 2017 fra <https://snl.no/straffeprosess>.

Hvem kan få tilgang til hvilke opplysninger under hvilke omstendigheter?
politi, NAV, andre myndigheter


## Forklaringsplikt

Fra Ot.prp. nr. 66 (2001-2002). Om lov om endringer i straffeprosessloven mv.
(hurtigere straffesaksbehandling, varetektsfengsling i isolasjon mv.):

> # [9 Møte- og forklaringsplikt for politiet](https://www.regjeringen.no/no/dokumenter/otprp-nr-66-2001-2002-/id168823/sec9)
>
> ## 9.1 Gjeldende rett og arbeidsgruppens forslag
>
> Den siktede plikter å møte i retten, men har ikke plikt til å forklare seg
> (straffeprosessloven § 85, jf. § 90). Vitner har som hovedregel både
> møteplikt og forklaringsplikt for retten, jf. § 108, men det er gjort viktige
> unntak, jf. §§ 109 flg.
> 
> For politiet er utgangspunktet det motsatte. Verken den mistenkte eller
> vitner har noen generell plikt til å møte frem for eller til å forklare seg
> for politiet. Men det gjelder visse unntak også her: På forespørsel må alle
> oppgi navn, fødselsdato, fødselsår, stilling og bopel til politiet, jf.
> straffeloven § 333. Offentlige tjenestemenn og andre som handler på vegne av
> stat eller kommune, plikter i tillegg å gi forklaring om «forhold de er blitt
> kjent med i sin stilling eller sitt verv», jf. straffeprosessloven § 230
> første ledd.
> 
> En mistenkt kan pågripes når vilkårene i straffeprosessloven § 171 er
> oppfylt. Personer som treffes på eller ved et sted der det må antas å være
> begått en forbrytelse, kan politiet innbringe til politistasjon og holde der
> inntil fire timer, jf. politiloven § 8. Bestemmelsen skal gjøre det enklere å
> sjekke potensielle gjerningspersoner ut av eller inn i saken. Innbringelse av
> vitner kan særlig være aktuelt når det er upraktisk å nedtegne personalia på
> åstedet, f.eks. fordi det dreier seg om et stort antall vitner og ressursene
> må brukes til annet arbeid, f.eks. bevissikring.
> 
> Nekter et vitne å forklare seg for politiet, kan politiet begjære rettslig
> avhør (§ 237), og for retten har vitnet som hovedregel møte- og
> forklaringsplikt, jf. § 108. Denne fremgangsmåten kan derimot ikke brukes
> overfor mistenkte som nekter å forklare seg for politiet, siden de heller
> ikke har forklaringsplikt for retten.
> 
> Et vitne som uten gyldig forfall unnlater å møte for retten, kan straffes med
> bøter og pålegges å erstatte de omkostninger som er voldt (domstolloven §
> 205). Retten kan dessuten beslutte å avhente vitnet (straffeprosessloven §
> 115 første ledd første punktum). I særlige tilfeller kan vitnet holdes i
> fengslig forvaring (annet punktum). Domstolloven § 206 og straffeprosessloven
> § 137 har tilsvarende regler for et vitne som nekter å forklare seg.
> 
> *Arbeidsgruppe I* har vurdert om vitner bør ha møteplikt og forklaringsplikt
> for politiet, samt om den mistenkte bør kunne pålegges å møte frem til
> politiavhør.
> 
> Arbeidsgruppen slår fast at forklaringsplikt for den mistenkte er uaktuelt.
> Det foreligger heller ikke noe praktisk behov for møteplikt for den
> mistenkte. Vilkårene for pågripelse vil som regel være oppfylt der det kunne
> vært aktuelt å pålegge slikt oppmøte.
> 
> Derimot foreslår arbeidsgruppen at vitner får møteplikt for politiet. Men
> heller ikke vitner bør ha forklaringsplikt. Retten bør uansett ta stilling
> til om det foreligger forklaringsplikt der vitnet påberoper seg en
> fritaksgrunn, og det bør være adgang til kjæremål. Videre bør det være retten
> som vurderer sanksjoner ved manglende overholdelse av forklaringsplikten.
> Derfor vil det være lite å oppnå ved en forklaringsplikt.

…som førte til følgende tekst i [Lov om endringer i straffeprosessloven mv.
(hurtigere straffesaksbehandling, varetektsfengsling i isolasjon
mv.)](https://www.stortinget.no/no/Saker-og-publikasjoner/Vedtak/Beslutninger/Odelstinget/2001-2002/beso-200102-078/):

> § 230 nytt annet ledd skal lyde:
>
> > Selv om et vitne ikke har forklaringsplikt etter første ledd, plikter
> > vitnet etter innkalling å møte på politistasjon eller lensmannskontor i det
> > politidistrikt hvor han bor eller oppholder seg for å avklare om han er
> > villig til å forklare seg for politiet. Det samme gjelder for mistenkte. §§
> > 110, 112, 113 og 114 gjelder tilsvarende så langt de passer.
> > Påtalemyndigheten kan beslutte at en mistenkt eller et vitne skal avhentes
> > for straks å fremstilles dersom den mistenkte eller vitnet har fått
> > innkallingen lovlig forkynt for seg eller på annen måte har fått kjennskap
> > til innkallingen, og har uteblitt uten gyldig forfall.
>
> Nåværende annet til fjerde ledd blir tredje til nytt femte ledd.

# Bevis

Keiserud, Erik. (2011, 25. mai). Bevis: jus. I Store norske leksikon. Hentet
25. juni 2017 fra <https://snl.no/bevis_-_jus>.

**Hvilke bevis er lovlige?**

Kan også personopplysninger som behandles ulovlig og som politiet beslaglegger,
brukes som bevis i retten? Det som står på jusinfo.no, tyder på det.

bevisforbud, bevisavskjæring, beslag, bevis: jusinfo.no

Hva med bevis i straffeprosesser?

## Fra [Lov om mekling og rettergang i sivile tvister (tvisteloven). Femte del
-
Bevis.](https://lovdata.no/dokument/NL/lov/2005-06-17-90/KAPITTEL_5#KAPITTEL_5)

> **§ 21-5. Allmenn forklarings- og bevisplikt** <!--
> https://lovdata.no/lov/2005-06-17-90/§21-5 -->
>
> Enhver plikter å gi forklaring om faktiske forhold og gi tilgang til
> gjenstander mv. som kan utgjøre bevis i en rettssak, med de begrensninger som
> følger av bevisforbud og bevisfritak i kapittel 22 og andre bevisregler i
> loven.

> **§ 22-3. Bevisforbud om opplysninger undergitt lovbestemt taushetsplikt**
> <!-- https://lovdata.no/lov/2005-06-17-90/§22-3 -->
>
> (1) Det kan ikke føres bevis når dette vil krenke lovbestemt taushetsplikt
> for den som har opplysningene som følge av tjeneste eller arbeid for stat
> eller kommune, familievernkontor, tilbyder av posttjenester, tilbyder eller
> installatør av elektronisk kommunikasjonsnett eller -tjeneste, teknisk
> kontrollorgan eller statens lufthavnselskap.
>
> (2) Departementet kan samtykke i at beviset føres. Samtykke kan bare nektes
> når bevisføring kan utsette staten eller allmenne interesser for skade eller
> virke urimelig overfor den som har krav på hemmelighold.
>
> (3) Etter en avveining av hensynet til taushetsplikten og hensynet til sakens
> opplysning kan retten ved kjennelse bestemme at beviset skal føres selv om
> samtykke er nektet, eller at beviset ikke skal mottas selv om departementet
> har samtykket. Departementet skal få redegjøre for sitt standpunkt før retten
> treffer avgjørelse. Redegjørelsen meddeles partene.

«[Datalagringsdirektivet  utlevering av trafikkdata som bevis i sivile
saker](http://www.uhuru.biz/?p=250)» av Jon Wessel-Aas:

> Som det fremgår av første ledd omfatter regelen blant annet tilbyder
> avelektronisk kommunikasjonstjeneste (eksempelvis teleselskaper) eller
> -nettverk (eksempelvis ISP’er). De har lovbestemt taushetsplikt om blant
> annet trafikkdata, i henhold til e-komloven § 2-9. Som det fremgår av
> tvisteloven § 21-5, er dette imidlertid ikke til hinder for at et teleselskap
> eller en ISP kan pålegges å utevere opplysninger om for eksempel trafikkdata,
> jf henholdsvis departementets (det vil her si Post- og teletilsynet, som her
> fått delegert myndighet) rett til å samtykke i utlevering (annet ledd) og
> domstolens kompetanse til å overprøve en eventuell samtykkenektelse (tredje
> ledd).

> [**§ 22-9. Bevisfritak for belastende
> personopplysninger**](https://lovdata.no/lov/2005-06-17-90/§22-9)
>
> (1) En part eller et vitne kan nekte å gi tilgang til bevis som kan medføre
> straff for a)vedkommende selv, b)slektning nevnt i § 22-8 første ledd og
> dennes ektefelle eller samboer, c)nåværende og tidligere ektefelle eller
> samboer og dennes slektninger i rett opp- og nedstigende linje samt søsken,
> eller d)person som er gift eller samboer med noen som er omfattet av bokstav
> c.

## NAV

[Folketrygdloven § 21-4](https://lovdata.no/lov/1997-02-28-19/§21-4) første
ledd:

> Arbeids- og velferdsetaten, Helsedirektoratet eller det organ
> Helsedirektoratet bestemmer har rett til å innhente de opplysninger som er
> nødvendige for å kontrollere om vilkårene for en ytelse er oppfylt, vil kunne
> være oppfylt eller har vært oppfylt i tilbakelagte perioder, eller for å
> kontrollere utbetalinger etter en direkte oppgjørsordning. Opplysninger kan
> innhentes fra helsepersonell, andre som yter tjenester forutsatt at de gjør
> det for trygdens regning, arbeidsgiver, tidligere arbeidsgiver, tilbyder av
> posttjenester, utdanningsinstitusjon, barnetilsynsordning, offentlig
> virksomhet, pensjonsinnretning, forsikringsselskap og annen finansinstitusjon
> og regnskapsfører. Adgangen til å innhente opplysninger etter første og andre
> punktum omfatter også opplysninger om andre enn stønadstakeren.

Se [rundskriv til
§ 21-4](https://www.nav.no/rettskildene/Rundskriv/21-4-innhenting-av-opplysninger-og-uttalelser),
[Forskrift om utveksling av opplysninger mellom Arbeids- og velferdsetaten og
pensjonsinnretninger, forsikringsselskaper og andre
finansinstitusjoner](https://lovdata.no/dokument/SF/forskrift/2009-03-11-294).

Dette gjelder også trafikkdata, jf. «[En ‘finte’ fra regjeringen? NAV får ‘fri’
tilgang til trafikkdata.](http://www.uhuru.biz/?p=443)» av Jon Wessel-Aas.

## Ligningsmyndigheter

?

# Ransaking

Elden, John Christian & Krag, Erik. (2017, 7. februar). Ransaking. I Store
norske leksikon. Hentet 25. juni 2017 fra <https://snl.no/ransaking>:
«Ransaking, tvangsmiddel som består i at bolig, rom eller person blir undersøkt
av politiet i anledning av en straffesak.»

## [Lov om rettergangsmåten i straffesaker (Straffeprosessloven). Fjerde del. Tvangsmidler. Kap 15. Ransaking.](https://lovdata.no/dokument/NL/lov/1981-05-22-25/KAPITTEL_4-3)
[
> **§ 192.** Når noen med skjellig grunn mistenkes for en handling som etter
> loven
kan medføre frihetsstraff, kan det foretas ransaking av hans bolig, rom eller
oppbevaringssted for å sette i verk pågripelse eller for å søke etter bevis
eller etter ting som kan beslaglegges eller som det kan tas heftelse i.
>
> Det samme gjelder når noen mistenkes for overtredelse av [straffeloven §
323](https://lovdata.no/lov/2005-05-20-28/§323) [mindre tyveri].
>
> Hos andre kan ransaking foretas når det er skjellig grunn til mistanke
om en slik handling, og
>
> 1) handlingen er foretatt eller mistenkte pågrepet der, 2) mistenkte har vært
> der under forfølgning på fersk gjerning eller ferske spor, eller 3) det for
> øvrig er særlig grunn til å anta at mistenkte der kan pågripes, eller at det
> der kan finnes bevis eller ting som kan beslaglegges eller som det kan tas
> heftelse i.
>
> **§ 193.** Uten hensyn til om vilkårene etter § 192 foreligger, kan det i
etterforskingsøyemed foretas ransaking av hus eller rom som etter sin art er
tilgjengelig for alle, eller er stedet for en virksomhet som krever tillatelse
av politiet.
>
> På samme måte kan ransaking foretas i kaserne, brakke, militært fartøy
og militære bygninger og rom. Den som skal foreta slik ransaking, plikter først
å underrette den militære sjef på stedet.
>
> **§ 194.** Gjelder mistanken en handling som etter loven kan medføre straff
> av fengsel i 8 år eller mer, kan det foretas ransaking av alle hus eller rom
> i et nærmere bestemt område dersom det er grunn til å anta at gjerningsmannen
> kan holde seg skjult i området, eller at det der kan finnes bevis eller ting
> som kan beslaglegges.
> 
> **§ 195.** Når noen med skjellig grunn mistenkes for en handling som etter
> loven kan medføre frihetsstraff, kan det foretas ransaking av hans person
> dersom det er grunn til å anta at det kan føre til oppdagelse av bevis eller
> av ting som kan beslaglegges eller som det kan tas heftelse i.
>
> Det samme gjelder når noen mistenkes for overtredelse av [straffeloven §
323](https://lovdata.no/lov/2005-05-20-28/§323) [mindre tyveri].
> 
> Av andre enn mistenkte kan det foretas personlig ransaking når mistanken
> gjelder en handling som etter loven kan medføre straff av fengsel i mer enn 6
> måneder, og særlige omstendigheter taler for å foreta slik ransaking.
>
> **§ 196.** Ransaking etter foranstående bestemmelser kan foretas selv om
> mistenkte
 ikke kan dømmes til straff på grunn av reglene i [straffeloven § 20
> første ledd](https://lovdata.no/lov/2005-05-20-28/§20) [«For å kunne straffes
> må lovbryteren være tilregnelig på handlingstidspunktet.»]. Det gjelder også
> når tilstanden har medført at den mistenkte ikke har utvist skyld.
>
> **§ 197.** Uten vedkommendes skriftlige samtykke kan ransaking etter §§ 192,
> 194 og 195 bare foretas etter beslutning av retten.
> 
> Er det fare ved opphold, kan beslutningen treffes av påtalemyndigheten. Ved
> ransaking av redaksjonslokale eller tilsvarende skal slik beslutning treffes
> av statsadvokaten, og bare dersom det er sannsynlig at etterforskningen vil
> bli vesentlig skadelidende dersom man skulle vente på rettens beslutning.
> 
> Beslutningen etter første og annet ledd skal så vidt mulig være skriftlig og
> opplyse om hva saken gjelder, formålet med ransakingen og hva den skal
> omfatte. En muntlig beslutning skal snarest mulig nedtegnes.
> 
> **§ 198.** Uten beslutning som nevnt i § 197 kan politimann foreta ransaking:
> 
> 1) på sted som nevnt i § 193, 2) når mistenkte treffes eller forfølges på
> fersk gjerning eller ferske spor, eller 3) når det er sterk mistanke om en
> handling som etter loven kan medføre straff av fengsel i mer enn 6 måneder,
> og det er nærliggende fare for at formålet med ransakingen ellers vil
> forspilles.
> 
> Personlig ransaking av andre enn mistenkte kan likevel ikke foretas uten
> samtykke eller beslutning som nevnt i § 197. Første ledd nummer 3 gjelder
> ikke ved ransaking av redaksjonslokale eller tilsvarende.
> 
> Politimann som ifølge påtalemyndighetens eller rettens beslutning skal
> pågripe en mistenkt, kan i dette øyemed foreta ransaking av hans bolig eller
> rom, eller på sted hvor det er særlig grunn til å anta at han oppholder seg.
> 
> **§ 199.** Ransakingen settes i verk av politiet så vidt mulig i nærvær av et
> vitne, som ikke må være ugild etter reglene i [domstolsloven § 110 annet
> ledd](https://lovdata.no/lov/1915-08-13-5/§110). [Vitnet skal være upartisk.]
> Det skal på stedet eller snarest mulig settes opp en rapport om ransakingen,
> og den skal medundertegnes av vitnet.
> 
> **§ 199 a.** Ved ransaking av et datasystem kan politiet pålegge enhver som
> har befatning med datasystemet å gi nødvendige opplysninger for å gi tilgang
> til datasystemet eller å åpne det ved bruk av biometrisk autentisering.
> 
> Dersom noen nekter å etterkomme et pålegg om biometrisk autentisering som
> nevnt i første ledd, kan politiet gjennomføre autentiseringen med tvang.
> 
> Beslutning om bruk av tvang etter annet ledd treffes av påtalemyndigheten. Er
> det fare ved opphold, kan beslutning treffes av politiet på stedet.
> Beslutningen skal straks meldes til påtalemyndigheten.
> 
> Bestemmelsen gjelder tilsvarende så langt den passer for gransking av
> datasystem som er tatt i beslag etter kapittel 16.
> 
> **§ 200.** Før ransaking settes i verk, skal beslutningen leses opp eller
> forevises. Foreligger det ikke skriftlig beslutning, skal det opplyses om hva
> saken gjelder og formålet med ransakingen.
> 
> Skal noens bolig eller rom ransakes, skal han eller - om han er fraværende -
> en av hans husstand eller en nabo tilkalles når det kan skje uten opphold.
> Ved ransaking av redaksjonslokale skal i stedet redaktøren eller dennes
> stedfortreder tilkalles, når det kan skje uten opphold. Om nødvendig kan det
> åpnes adgang med makt. Det som er brutt opp, skal så vidt mulig lukkes til
> etter ransakingen.
> 
> **§ 200 a.** Når noen med skjellig grunn mistenkes for en handling eller
> forsøk på en handling som etter loven kan medføre straff av fengsel i 10 år
> eller mer, eller som rammes av [straffeloven §§ 121, 123, 125, 126, 127 jf.
> 123, 128 første punktum, 129, 136, 136 a, 145, 146, 231, 254, 257, 311, 332
> jf. 231, 335 jf. 231, 337 jf. 231, eller 340 jf. 231 eller av lov om
> utlendingers adgang til riket og deres opphold her § 108 femte
> ledd](#200-a-fn), kan retten ved kjennelse beslutte at ransaking kan settes i
> verk uten underretning til den mistenkte eller andre.
> 
> Tillatelse etter første ledd kan bare gis dersom det må antas at det vil være
> av vesentlig betydning for å oppklare saken, og oppklaring ellers i vesentlig
> grad vil bli vanskeliggjort.
> 
> Retten kan ved kjennelse beslutte at underretning om ransakingen og
> resultatet av den også i ettertid kan utsettes dersom underretning vil være
> vesentlig til skade for etterforskningen i saken eller en annen verserende
> sak om en lovovertredelse hvor det kan besluttes utsatt underretning, eller
> hensynet til politiets etterforskningsmetoder eller omstendighetene for øvrig
> gjør det strengt nødvendig. I saker om overtredelse av straffeloven kapittel
> 17 kan retten beslutte at underretning kan utsettes for inntil 6 måneder om
> gangen. I andre saker kan retten beslutte at underretning kan utsettes for
> inntil 8 uker om gangen. Dersom etterforskningens art eller andre særlige
> omstendigheter tilsier at fornyet prøving etter 8 uker vil være uten
> betydning, kan retten beslutte at underretning kan utsettes i inntil 4
> måneder.
> 
> Underretning skal senest gis når tiltale tas ut eller saken henlegges og
> fristen etter § 75 annet ledd første punktum har gått ut. Retten kan likevel
> bestemme at underretning kan unnlates helt dersom saken henlegges og
> underretning vil være til vesentlig skade for fremtidig oppklaring av saken
> eller etterforskning av en annen sak om en lovovertredelse hvor det kan
> besluttes utsatt underretning, eller hensynet til politiets
> etterforskningsmetoder eller omstendighetene for øvrig gjør det strengt
> nødvendig. § 216 e annet ledd, § 216 f annet ledd og § 216 j sjette ledd
> første til fjerde punktum og syvende ledd gjelder tilsvarende.
> 
> Når tidsfristen for utsatt underretning er utløpt og ikke forlenget, skal den
> mistenkte underrettes om kjennelsen og om ransakingen. Er det tatt beslag,
> skal den mistenkte og andre som rammes av beslaget, også underrettes om
> beslaget og om retten etter [§
> 208](https://lovdata.no/lov/1981-05-22-25/§208) til å kreve brakt inn for
> retten spørsmålet om beslaget skal opprettholdes.
> 
> [§ 208 a fjerde ledd annet og tredje
> punktum](https://lovdata.no/lov/1981-05-22-25/§208) gjelder tilsvarende.
> 
> Når politiet ber om rettens samtykke etter denne bestemmelsen, gjelder [§ 216
> d](https://lovdata.no/lov/1981-05-22-25/§216d) annet ledd tilsvarende. Dersom
> det ved opphold er stor fare for at etterforskningen vil lide, kan ordre fra
> påtalemyndigheten tre istedenfor kjennelse av retten, men ikke ut over 24
> timer. § 197 annet ledd annet punktum og tredje ledd og § 216 d gjelder
> tilsvarende.
> 
> For øvrig gjelder bestemmelsene i kapittel 15 så langt de passer.
> 
> **§ 201.** Ransakingen foretas så skånsomt som forholdene tillater. Bare i
> påtrengende tilfelle bør den foretas på helligdager eller om natten (mellom
> kl. 21 og kl. 06), dersom det ikke gjelder hus eller rom der det også til
> slik tid er alminnelig adgang.
> 
> Når hensynet til ærbarhet tilsier det, skal personlig ransaking utføres ved
> en person av samme kjønn som den ransakingen gjelder.
> 
> **§ 202.** Undersøkelser i etterforskingsøyemed på sted av annen art enn
> nevnt i § 192, kan uten samtykke av eier eller besitter foretas etter
> beslutning av retten, påtalemyndigheten eller - om det er fare ved opphold -
> tjenestemann i politiet.

**<a name="200-a-fn">Fotnote til § 200a:</a>** Fra inholdsfortegnelsen til
straffeloven:

> [Kapittel 17. Vern av Norges selvstendighet og andre grunnleggende nasjonale
> interesser (§§ 111 -
> 129)](https://lovdata/dokument/NL/lov/2005-05-20-28/KAPITTEL_2-2#KAPITTEL_2-2)\
> [Kapittel 18. Terrorhandlinger og terrorrelaterte handlinger (§§ 131 -
> 146)](https://lovdata.no/dokument/NL/lov/2005-05-20-28/KAPITTEL_2-3#KAPITTEL_2-3)\
> [Kapittel 23. Vern av folkehelsen og det ytre miljø (§§ 231 -
> 242)](https://lovdata.no/dokument/NL/lov/2005-05-20-28/KAPITTEL_2-8#KAPITTEL_2-8)\
> [Kapittel 24. Vern av den personlige frihet og fred (§§ 251 -
> 270)](https://lovdata.no/dokument/NL/lov/2005-05-20-28/KAPITTEL_2-9#KAPITTEL_2-9)\
> [Kapittel 26. Seksuallovbrudd (§§ 291 -
> 320)](https://lovdata.no/dokument/NL/lov/2005-05-20-28/KAPITTEL_2-11#KAPITTEL_2-11)\
> [Kapittel 27. Vinningslovbrudd og liknende krenkelser av eiendomsretten(§§
> 321 -
> 346)](https://lovdata.no/dokument/NL/lov/2005-05-20-28/KAPITTEL_2-12#KAPITTEL_2-12)

[utlendingsloven § 108 femte ledd](https://lovdata.no/lov/2008-05-15-35/§108):

> Med bot eller med fengsel inntil seks år straffes den som
> 
> a) i vinnings hensikt driver organisert ulovlig virksomhet med sikte på å
> hjelpe utlendinger til å reise inn i riket eller til en annen stat, eller b)
> i vinnings hensikt hjelper en utlending til ulovlig å reise inn i riket eller
> til en annen stat dersom handlingen medfører at personen som berøres av
> handlingen blir utsatt for livsfare.

# Beslag

«Beslag: jus». (2017, 8. februar). I Store norske leksikon. Hentet 25. juni
2017 fra <https://snl.no/beslag_-_jus>.

> I prinsippet kan enhver ting som kan tjene som bevis for at et straffbart
> forhold har funnet sted, beslaglegges som bevis. Begrepet ting omfatter her
> enhver gjenstand eller opplysning som er sikret manuelt eller elektronisk,
> herunder informasjon fra overvåkningskameraer og oversikt over
> telefontrafikk.
>
> I enkelte tilfeller er beslag av dokumenter avskåret fordi de inneholder
> opplysninger om forhold som er undergitt taushetsplikt, eller som et vitne
> kan nekte å forklare seg om. Korrespondanse mellom en person og hans advokat
> eller lege om forhold som omfattes av advokatens eller legens taushetsplikt,
> vil for eksempel ikke kunne beslaglegges, verken hos advokaten/legen eller
> hos klienten. Også opplysninger som indikerer at det foreligger et pasient-
> eller klientforhold, er taushetsbelagt. Hverken politiet eller retten har lov
> til å motta slike taushetsbelagte opplysninger, jf. straffeprosessloven §
> 119.
>
> Overleveres ikke tingen frivillig, kan påtalemyndigheten beslutte at tingen
> skal beslaglegges. En polititjenestemann kan uten slik beslutning ta
> foreløpig beslag når han foretar ransaking eller pågripelse, og ellers når
> det er fare ved opphold. Beslaget skal da forelegges påtalemyndigheten som
> straks bestemmer om det skal opprettholdes. Enhver som rammes av beslag, skal
> straks underrettes om dette, med mindre retten har bestemt at underretning
> kan utsettes av hensyn til etterforskningen. Både den beslaget tas hos og den
> etterforskningen rettes mot, anses som rammet av beslaget. Den som rammes kan
> bringe inn for retten spørsmålet om beslaget skal opprettholdes.
>
> Et grunnvilkår for å foreta et beslag er at det foreligger [skjellig grunn
> til mistanke](https://snl.no/skjellig_grunn_til_mistanke) om at det har
> skjedd et lovbrudd. Når det besluttes beslag i en straffesak, regnes den som
> måtte være mistenkte som siktet, jf. straffeprosessloven § 82.

**Hva med ransaking/beslag som i ettertid viser seg å ha skjedd uten skjellig
grunnlag?**

# Kommunikasjonskontroll

Elden, John Christian. (2015, 21. desember). Kommunikasjonskontroll:
(telefonavlytting). I Store norske leksikon. Hentet 25. juni 2017 fra
<https://snl.no/kommunikasjonskontroll_-_(telefonavlytting)>:
«Kommunikasjonskontroll, hemmelig avlytting av telefonsamtale eller databasert
kommunikasjon. Tidligere kalt telefonavlytting.»

Må innarbeides, spesielt med tanke på overskuddsinformasjon.


## [Lov om rettergangsmåten i straffesaker (Straffeprosessloven). Fjerde del.
Tvangsmidler. Kap 16. Beslag og
utleveringspålegg.](https://lovdata.no/dokument/NL/lov/1981-05-22-25/KAPITTEL_4-6#KAPITTEL_4-6)

Må innarbeides.


# [Alminnelig tjenesteinstruks for politiet
(politiinstruksen)](https://lovdata.no/dokument/INS/forskrift/1990-06-22-3963)

Må innarbeides.


* * *

barneombudet.no: [Kan politiet ta deg med på
politistasjonen?](http://barneombudet.no/dine-rettigheter/til-a-bli-rettferdig-behandlet/kan-politiet-ta-deg-med-pa-politistasjonen/)

innbringelse: [politiloven § 8](https://lovdata.no/lov/1995-08-04-53/§8]


https://teknologirett.no/

<http://kunnskapsallmenning.no/>: Forum for kunnskapsallmenninger skal samle
institusjoner og personer som er interessert i og ønsker å fremme
kunnskapsdeling og kunnskapsallmenninger i felles fora for ideutveksling og
samarbeid om prosjekter av felles interesse, og har oppstått som et
samarbeidsprosjekt mellom EFN og biblioteksektoren.

Lommejuss omkring digitale medier http://hannemyr.com/faq/legal_dm.html

https://titan.uio.no/gisle

http://blogg.torvund.net/

https://www.jusstorget.no/
